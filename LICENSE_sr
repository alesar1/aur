# Услови за коришћење фонтова који се могу преузети бесплатно на сајту Типометар

## Ауторска права

Типографска писма у облику дигиталних фонтова који могу бесплатно да се преузму 
на сајту Типометар (https://www.tipometar.org/) су интелектуална својина њихових 
аутора и заштићена су законом о ауторским правима. Типометар има ексклузивно 
право на дистрибуцију ових фонтова за бесплатно коришћење у неограниченом броју 
примерака.

## Употреба

Фонтови се могу преузети и користити бесплатно, како за личну тако и за 
комерцијалну употребу, у свим медијима.

## Модификација

Преузете фонтове није дозвољено мењати, прилагођавати или допуњавати без писаног 
одобрења аутора.

## Конверзија

Преузети фонтови могу се конвертовати у друге формате, али се не смеју мењати ни 
на који други начин. Није дозвољена промена имена или измена облика, односно 
додавање појединих слова.

## Дистрибуција

Иако се фонтови могу слободно копирати и проследити другим приватним лицима, они 
се не могу продавати или уступати без писаног одобрења аутора. Није дозвољено 
стављати фонтове или zip датотеке које садрже фонтове који припадају Типометру 
на друге сајтове или апликације за преузимање фонтова, али је дозвољено ставити 
линк за преузимање који води на страницу сајта Типометар на којој се могу 
преузети фонтови.

## Уграђивање

Бесплатни фонтови које нуди Типометар могу бити уграђени у апликацију као што је 
интернет страна или мобилна апликација, независно од броја корисника, под 
условом да се фонтови не могу на тај начин преузимати.

## Одрицање од одговорности

Бесплатне фонтове корисник преузима без икакве гаранције. Типометар и аутор 
преузетог фонта неће бити одговорни за штету насталу његовим коришћењем. 
Коришћењем преузетог фонта корисник прихвата наведене услове.

URL: https://www.tipometar.org/aktuelno/akcija!/Licenca.html
