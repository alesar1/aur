TERMINI E CONDIZIONI DI BSMART

Aggiornato al 28 novembre 2021

1 Le Condizioni Generali
2 La tua Privacy
3 Definizioni
4 Natura dei nostri Servizi
5 Informazioni sul software nei nostri Servizi
6 Registrazione e Account Utente
7 Diritti di proprietà intellettuale
8 Contenuti, risorse, e condotta degli Utenti
9 Servizio di tutoring
 9.0 Natura del servizio
 9.1 Definizioni
 9.2 Requisiti tecnici
 9.3 Registrazione al servizio
 9.4 Tutor
 9.5 Studente
 9.6 Pagamenti e rimborsi
 9.7 Annullamento di una lezione
 9.8 Regolamento
 9.9 Disponibilità e modifiche alla piattaforma
10 Modifiche e risoluzione del contratto
11 Legge applicabile e foro competente
12 Contatti


Le seguenti condizioni generali di contratto (per brevità “le Condizioni”) regolano l'utilizzo dei Servizi (erogati tramite il Sito bsmart.it o tramite applicazioni) offerti dalla società bSmart Labs srl (“la Società”), con sede in via Montorfano 98 a Seregno, Italia. L’Utente, accettando le presenti Condizioni e/o, comunque, fruendo dei Servizi resi dalla Società, dichiara di averle lette, di averle comprese e di accettarle in ogni loro parte. Le presenti Condizioni disciplinano unicamente il contratto intercorrente tra la Società e l’Utente. Qualora non intenda accettare anche una soltanto delle clausole di queste Condizioni, l'Utente è invitato a non utilizzare i nostri Servizi.


1 Le Condizioni Generali

Se qualche clausola di queste Condizioni diventa o viene dichiarata illegale, invalida o inapplicabile per qualsiasi ragione, può essere modificata o eliminata dalle Condizioni. Qualsiasi omissione o ritardo da parte nostra nell’esercitare o far rispettare qualsiasi clausola di queste Condizioni non ci priva del diritto di far rispettare tale clausola.

La Società monitora costantemente le attività degli Utenti, ai fini di garantire il corretto funzionamento dei Servizi; ogni attività anomala osservata, o da Voi Utenti segnalata, sarà presa in seria considerazione, e immediatamente corretta e/o eliminata.

La Società non è responsabile di eventuali danni dovuti a documenti o file condivisi attraverso la piattaforma. L'Utente è responsabile della verifica dell'adeguatezza, della legalità e della sicurezza dei file da lui/lei condivisi.


2 La tua Privacy

Le Norme sulla Privacy illustrano la nostra modalità di trattamento dei dati personali e di protezione della privacy dell’Utente quando questi utilizza i nostri Servizi. Utilizzando i nostri Servizi, l’Utente accetta che bSmart Labs srl possa utilizzare tali dati in conformità con le nostre norme sulla privacy.

La Società utilizza i Cookie ai fini della fruizione dei Servizi da parte dell’Utente. I Cookie sono piccoli file di dati che vengono depositati sul disco rigido dell’Utente dalla maggior parte dei siti internet, in modo tale da venire rilevati quando l’Utente rivisita il sito. I dati raccolti attraverso i cookie vengono utilizzati esclusivamente per scopi interni e non vengono mai trasmessi a terzi.


3 Definizioni

Ai fini delle presenti Condizioni Generali si applicano le seguenti definizioni:

- Studente: è una persona che utilizza i Servizi della Società a scopo didattico di apprendimento.
- Insegnante: è una persona che utilizza i Servizi della Società a scopo didattico di insegnamento, rivolto agli Studenti.
- Utente: è uno Studente, un Insegnante, o chiunque utilizzi i Servizi offerti dalla Società.
- Contenuti: qualsiasi e tutti i contenuti presenti sui siti, applicazioni e Servizi della Società, compresi i marchi, marchi di servizio e loghi, compreso il software, HTML, e qualsiasi altro tipo di codice utilizzato.
- Servizi: sono tutti i servizi offerti dalla Società, a mezzo dei siti web, applicazioni, e software che fanno riferimento ai termini di questo contratto.


4 Natura dei nostri Servizi
bSmart Labs mette a disposizione degli Utenti una piattaforma che combina risorse didattiche con strumenti per la creazione, gestione e fruizione di contenuti interattivi, nonché altri Servizi ad essa correlati.

L’attivazione dei Servizi viene effettuata a favore degli Utenti che abbiano completato la relativa registrazione; alcuni servizi sono forniti e accessibili agli Utenti gratuitamente, altre potrebbero richiedere un pagamento. Alcuni servizi, in particolare quelli a pagamento, potrebbero essere soggetti a ulteriori Condizioni di Utilizzo opportunamente redatte su questo documento.

In relazione all’utilizzo dei Servizi da parte dell’Utente, potremmo inviare a quest’ultimo annunci di servizio, messaggi amministrativi e altre informazioni.

Per garantire ai nostri Utenti una alta qualità e sicurezza, i nostri Servizi non possono essere utilizzati in modo improprio. Ad esempio, è vietato interferire con i nostri Servizi o tentare di accedervi utilizzando un metodo diverso dall’interfaccia e dalle istruzioni da noi fornite. È possibile utilizzare i nostri Servizi solo nei modi consentiti dalla legge. Potremmo sospendere o interrompere la fornitura dei nostri Servizi ad un Utente qualora questi non rispettasse i nostri termini o le nostre norme, oppure qualora stessimo effettuando accertamenti su un caso di presunto comportamento illecito.

Ci adoperiamo costantemente per modificare e migliorare i nostri Servizi. Potremmo aggiungere o rimuovere funzionalità o caratteristiche e potremmo sospendere o interrompere del tutto la fornitura di un Servizio.

Ci dispiacerà vederti andar via, ma come Utente, puoi smettere di utilizzare i nostri Servizi in qualsiasi momento.


5 Informazioni sul software nei nostri Servizi

Quando un Servizio richiede o include software scaricabile, tale software potrebbe aggiornarsi automaticamente sul dispositivo dell’Utente qualora sia disponibile una nuova versione o funzione. In alcuni Servizi, potrebbe essere possibile modificare le impostazioni di aggiornamento automatico.

bSmart Labs srl concede all’Utente una licenza personale, mondiale, royalty-free, non cedibile e non esclusiva per utilizzare il software fornito dalla Società all’interno dei Servizi. Il solo scopo di questa licenza è consentire all’utente di utilizzare i Servizi forniti dalla Società e di avvalersi dei relativi vantaggi, secondo le modalità consentite dai presenti termini. Non è consentito copiare, modificare, distribuire, vendere o concedere in locazione parti dei nostri Servizi o del software incluso, né decodificare o tentare di estrarre il codice sorgente da tale software, a meno che la legge vieti tali restrizioni o nei casi in cui si disponga della nostra autorizzazione scritta.


6 Registrazione e Account Utente

L’accesso ai nostri Servizi è subordinato alla tua registrazione come Utente.

Nome utente, password, codici e chiavi di attivazione sono strettamente personali di ciascun Utente e non cedibili; è vietato consentire a terzi il loro utilizzo.

Ti chiediamo, nel tuo interesse di Utente, di impegnarti verso la Società ad usare la massima diligenza nell’uso e nella custodia di nome utente, password, codici e chiavi di attivazione (in particolare, ma non esclusivamente, a non trascriverli lasciandoli in luoghi non custodititi, o sullo schermo del computer, o nella memoria del computer stesso).

In caso di smarrimento, di furto o di fondato timore che username, password, codici o chiavi di attivazione siano venuti a conoscenza di terzi, l’Utente è tenuto a darne immediata comunicazione a bSmart Labs affinché essa provveda ad assegnarne di nuovi, in modo da poter avere accesso ai Servizi in tutta sicurezza. L’utente è comunque responsabile di tutte le conseguenze derivanti all’utente stesso e/o a terzi dall’eventuale uso abusivo del nome utente, della password, del codice o delle chiavi di attivazione; salva l’applicazione di norme imperative, è esclusa ogni responsabilità della Società al riguardo.

L’utilizzo dei Servizi è riservato a utenti maggiorenni; è altresì consentito a utenti minorenni purché essi abbiano ottenuto a tal fine il permesso di chi esercita la potestà genitoriale e l’uso dei Servizi avvenga sotto il controllo di questi o, nell’ambito di attività scolastiche, degli Insegnanti.


7 Diritti di proprietà intellettuale

I Servizi e i Contenuti sono riservati e di proprietà di bSmart Labs srl e/o di coloro che li hanno concessi in licenza alla Società. L'Utente accetta di utilizzare i Contenuti e i materiali messi a disposizione esclusivamente al fine di usufruire dei Servizi rispettando questi Termini e Condizioni.

L'utente si impegna a non usare, copiare o distribuire qualsiasi contenuto in modo difforme da come espressamente consentito nel presente documento, tra cui, ma non limitato a, qualsiasi uso, copia o distribuzione degli stessi, per qualsiasi scopo, nella misura massima consentita dalla legge applicabile.


8 Contenuti, risorse, e condotta degli Utenti

I Contenuti, le risorse didattiche (file digitali tipo video, testo, etc.), o altro materiale caricato da Utenti a mezzo dei nostri Servizi, sono di proprietà intellettuale dell'Utente che le pubblica, e non sono in alcun modo diretto o indiretto approvati da bSmart Labs; la Società non rilascia a riguardo alcuna garanzia, espressa o implicita, in termini di affidabilità, precisione, e qualità. Il contenuto rimane unica ed esclusiva responsabilità dell'Utente che lo ha caricato.

Quando, in qualità di Utente, carichi, trasmetti, memorizzi, invii o ricevi contenuti, risorse, o altro materiale da o tramite i nostri Servizi, concedi ad bSmart Labs (e ai partner con cui collaboriamo) una licenza globale per utilizzare, ospitare, memorizzare, riprodurre, modificare, creare opere derivate, comunicare, pubblicare, eseguire pubblicamente, visualizzare pubblicamente e distribuire i suddetti contenuti. I diritti che l’Utente concede con questa licenza riguardano lo scopo limitato di utilizzare, promuovere e migliorare i nostri Servizi e di svilupparne di nuovi. Questa licenza permane anche se l'utente smette di utilizzare i nostri Servizi. Alcuni Servizi potrebbero offrire modalità di accesso e rimozione dei contenuti forniti a tale Servizio. Inoltre, in alcuni dei nostri Servizi potrebbero essere presenti termini o impostazioni che restringono l'ambito del nostro utilizzo dei contenuti inviati a tali Servizi. È necessario assicurarsi di disporre dei diritti necessari per concederci questa licenza rispetto a qualsiasi contenuto inviato ai nostri Servizi.

È vietato agli utenti l’utilizzo dei Servizi per la comunicazione o la conservazione di contenuti inappropriati o comunque non aventi finalità esclusivamente didattica o di studio personale. In particolare, ad esempio, sono considerati inappropriati i contenuti lesivi della reputazione, dell’identità personale o della riservatezza della vita privata; quelli ingiuriosi, osceni, razzisti, sessisti o ingannevoli; la riproduzione di beni culturali in assenza di autorizzazione della competente autorità amministrativa; il deep linking; qualunque uso di segni distintivi, con particolare (ma non esclusivo) riferimento all’uso non autorizzato di un marchio rinomato dal quale l’utilizzatore tragga un indebito vantaggio o che possa arrecare pregiudizio al carattere distintivo o alla rinomanza del marchio stesso.

Salva ogni responsabilità dell’utente nei confronti della Società per la violazione della disciplina d’uso del sito, l’utente terrà altresì indenne bSmart Labs srl da ogni conseguenza pregiudizievole derivante dalla violazione da parte dell’utente di diritti di terzi. È onere di ciascun Utente di mantenere sempre una copia del materiale immesso: la Società non garantisce la permanenza dei materiali immessi dagli utenti sui siti e anzi ha la facoltà di rimuoverli e cancellarli in ogni momento senza alcun preavviso; nessuna responsabilità sarà imputabile alla Società per perdite di dati o altri contenuti, qualunque ne sia la causa.

La Società non è comunque responsabile per la condotta, online e offline, degli Utenti, anche quando due o più Utenti siano venuti tra loro in contatto per mezzo di un nostro Servizio.


9 Servizio di tutoring

9.0 Natura del servizio
Il Servizio bSmart Tutors, o definito anche “Piattaforma” in questa sezione, e disponibile sul Sito tutors.bsmart.it, fornisce una piattaforma nella quale gli Studenti possono chiedere assistenza per l'apprendimento di materie scolastiche e lingue straniere. La piattaforma contiene i dettagli dei Tutor che potrebbero essere in grado di assistere gli Studenti. È pertanto di esclusiva responsabilità dello Studente valutare quale Tutor è adatto alle sue esigenze. Una volta che il Tutor viene scelto dallo Studente, questi ultimi potranno accordarsi e fissare una lezione; la sessione di tutoring avverrà attraverso la piattaforma di videoconferenza on-line fornita dal sito tutors.bsmart.it.

La piattaforma agisce come “agente” per i Tutor, fornendo una struttura in cui gli Studenti possono trovare Tutor selezionati, prenotare le lezioni e seguirle in tempo reale one-to-one sullla piattaforma.

9.1 Definizioni
Di seguito una serie di espressioni e relativi significati:

- “Studente” è una persona che utilizza il Servizio con lo scopo di partecipare ad una sessione di tutoring con un Tutor;
- “Tutor” una persona che utilizza la piattaforma con lo scopo di offrire un servizio di ripetizioni;
- “Sessione di tutoring” una sessione (lezione) tra un Tutor e uno Studente effettuata per mezzo dei servizi disponibili sulla nostra piattaforma;
- “Utente” è un Tutor, uno Studente, o chiunque utilizzi il Servizio.
- “Pacchetto” di minuti è una quantità di minuti di lezione da utilizzare per sessioni di tutoring sulla piattaforma, a disposizione dello Studente.
In queste definizioni le parole al singolare comprendono il plurale e viceversa, le parole al maschile comprendono il femminile e il neutro e viceversa, e le parole che indicano persone comprendono enti, società, associazioni prive di personalità giuridica, e partnership.

9.2 Requisiti tecnici
La piattaforma bSmart Tutors funziona su tutti i computer di ultima generazione che utilizzano Google Chrome. L'utente deve disporre di una connessione Internet, una webcam e un microfono. Il mancato rispetto di questi criteri si tradurrà in una diminuzione della qualità del servizio, se non in una mancanza assoluta dello stesso.

9.3 Registrazione al servizio
Al fine di partecipare alle sessioni di tutoring, gli Utenti dovranno registrarsi al servizio: ci si registra al primo accesso su tutors.bsmart.it, con le proprie credenziali (email e password) bSmart. Al primo accesso, e quindi all’iscrizione, gratuita, al servizio bSmart Tutors, vengono richiesti “ruolo” (Studente o Tutor) e “numero di telefono”. Tutti i dati personali forniti in questo processo di registrazione e/o qualsiasi altra interazione con la nostra piattaforma saranno raccolti, memorizzati e utilizzati in conformità con la nostra informativa sulla privacy. L'utente si impegna ad aggiornare tempestivamente, se necessario, i dati forniti al momento della registrazione. I diritti di accesso alla piattaforma e utilizzo dei servizi non sono trasferibili.

Inoltre, gli utenti non possono utilizzare la funzione di messaggistica istantanea per pubblicare o condividere qualsiasi contenuto diffamatorio o illegale, di qualsiasi natura. Questo include testo, grafica, video, programmi o audio. L'invio o la condivisione di contenuti con l'intenzione di commettere e/o promuovere un atto illegale è severamente proibito. Gli utenti non devono violare o plagiare i diritti di terzi, tra cui diritti d'autore, marchi, segreti commerciali, privacy, pubblicità, o diritti di proprietà. Se un Utente non rispetta le regole (e le eventuali variazioni alle stesse) gli verrà inviata una e-mail che lo informa dell’avvenuta violazione delle regole. Questa email includerà anche un avvertimento che evidenzierà come l’eventuale reiterazione nella violazione delle regole potrà comportare un provvedimento contro di lui. Questo provvedimento può comprendere la sospensione temporanea o permanente del permesso a partecipare alle sessioni di tutoring. Se consideriamo tale violazione delle regole grave e/o ripetuta, potremmo utilizzare i dati personali dell'Utente a nostra disposizione per evitare eventuali altre violazioni. Ciò potrà includere: informare terze parti interessate alla violazione, come la polizia, il datore di lavoro dell’Utente, la scuola o il provider di posta elettronica.

9.4 Tutor
I Tutor, con la presente, garantiscono a bSmart e a tutti gli Utenti che:

- Hanno almeno diciotto anni di età;
- Hanno fornito a bSmart accurate e aggiornate informazioni su se stessi;
- Si impegnano a fornire, sul proprio account bSmart Tutors, un loro codice IBAN, e loro dati di fatturazione, in modo da poter ricevere i pagamenti, e le fatture emesse dalla nostra Società. bSmart Tutors utilizza Stripe come piattaforma per i pagamenti (vedi la sezione “Pagamenti e rimborsi”);
- Sono personalmente responsabili per i dati da loro pubblicati sulla piattaforma e sollevano bSmart Labs da qualsiasi responsabilità su eventuali conseguenze dovute a informazioni false, inesatte, incomplete o fuorvianti fornite su se stessi;
- Non forniranno agli Utenti alcuna informazione che li identifichi (tra le quali ad esempio numero di telefono, indirizzo e-mail, indirizzo postale) al fine di trasferire l'attività di tutoring al di fuori della piattaforma, o comunque al fine di interferire con il rapporto contrattuale creato dalla piattaforma;
- Non chiederanno a nessun Utente dati che potrebbero consentire l'identificazione personale dell'Utente (tra le quali ad esempio numero di telefono, indirizzo e-mail, indirizzo postale) al fine di trasferire l'attività di tutoring al di fuori della piattaforma, o comunque al fine di interferire con il rapporto contrattuale creato dalla piattaforma;
- Non sono dipendenti della nostra Società, e sono responsabili per le proprie imposte sul reddito, contributi previdenziali e altre imposte esigibili;
Possiedono la tecnologia necessaria all'utilizzo della piattaforma, e funzionale al completamento della sessione con lo Studente (vedi la sezione “Requisiti tecnici”);
- Sono personalmente responsabili di eventuali danni, costi e spese sostenuti dalla Società, e causati dal loro utilizzo della piattaforma e dalla violazione di queste Condizioni;
- Non terranno, durante le sessioni di tutoring e in qualsiasi altro momento sulla piattaforma, un comportamento fastidioso, offensivo, illegale, molesto, minaccioso, osceno, profano, sessualmente discriminatorio, razzialmente offensivo o comunque discutibile;
- Non utilizzeranno, durante le sessioni di tutoring, alcun materiale offensivo, diffamatorio, o che violi eventuali leggi (comprese le leggi relative al diritto d'autore);
- Sono pienamente responsabili dell'appropriatezza e del contenuto di qualsiasi video o altro materiale che essi forniscono allo Studente durante la sessione di tutoring, e parteciperanno professionalmente a tutte le sessioni di tutoring confermate.
- Non tenteranno di interferire con il rapporto contrattuale creato dalla piattaforma, evitando che si instaurino rapporti commerciali con altri Utenti del Sito al di fuori della piattaforma bSmart Tutors. Tutte le attività anomale che non ci vengono comunicate saranno considerate attività non autorizzate.

9.5 Studente
Gli Studenti, con la presente, garantiscono a bSmart e a tutti gli Utenti che:

- Non forniranno agli Utenti alcuna informazione che li identifichi (tra le quali ad esempio numero di telefono, indirizzo e-mail, indirizzo postale) al fine di trasferire l'attività di tutoring al di fuori della piattaforma, o comunque al fine di interferire con il rapporto contrattuale creato dalla piattaforma;
- Si impegnano a fornire, sul proprio account bSmart Tutors, nel caso acquistassero almeno un pacchetto di minuti, i loro dati di fatturazione, in modo da poter ricevere le fatture emesse dalla nostra Società. bSmart Tutors, per i pagamenti, utilizza Stripe come piattaforma per i pagamenti con carta di credito (vedi la sezione “Pagamenti e rimborsi”);
- Sono pienamente responsabili della valutazione dell'idoneità di un Tutor, determinata in base alle informazioni disponibili sul suo profilo;
- Non terranno, durante le sessioni di tutoring e in qualsiasi altro momento sulla piattaforma, un comportamento fastidioso, offensivo, illegale, molesto, minaccioso, osceno, profano, sessualmente discriminatorio, razzialmente offensivo o comunque discutibile;
- Se minorenni, possono utilizzare la piattaforma solo con il coinvolgimento di un genitore o di un tutore; per qualsiasi istanza relativa a problemi evidenziati durante una sessione di tutoring, lo Studente può scrivere senza esitare a tutoring@bsmart.it.

9.6 Pagamenti e rimborsi
Le tariffe, adeguatamente indicate sulla piattaforma, sono relative all’acquisto di “pacchetti” di minuti, di conseguenza ogni pacchetto ha un suo “prezzo al minuto”.

Il pagamento può essere effettuato solo attraverso carte di credito, o prepagate. In qualunque momento successivo alla registrazione lo Studente può aggiungere sul proprio account una carta di credito o prepagata, e deve averne almeno una al momento dell’acquisto del pacchetto di minuti.

Per la sicurezza personale degli Utenti, la nostra Società utilizza, sulla piattaforma bSmart Tutors, il sistema di pagamento Stripe, in modo tale che il pagamento avvenga nel modo più sicuro possibile. Se si verificano problemi con il pagamento, vi preghiamo di contattarci all'indirizzo tutoring@bsmart.it.

bSmart non conserva le informazioni sul pagamento, bensì i dati relativi alle carte di credito registrate vengono conservati in modo sicuro nei server di Stripe.

La valuta visualizzata sulla piattaforma tutors.bsmart.it è l' Euro (EUR-€).

All’acquisto di ogni pacchetto di minuti l’utente conferisce contestualmente mandato alla Società affinché questa, in nome e per conto dell’Utente, corrisponda al Tutor la somma da egli richiesta a titolo di compenso per le prestazioni rese.

La Società, per l’effetto, si impegna diligentemente nell’attività di incasso, di conservazione in conto deposito, di versamento e di eventuale restituzione delle somme corrispondenti all’importo dovuto per l’ottenimento delle prestazioni formative e/o di insegnamento rese dal Tutor. In particolare, l’importo corrisposto dall’Utente rimarrà depositato su un conto corrente intestato alla Società e verrà trasferito al Tutor solo a seguito dello svolgimento dell’attività formativa e/o di insegnamento regolarmente richiesta.

L’attività di conservazione delle somme in conto deposito e l’attività connessa al mandato al pagamento conferito dall’Utente verrà svolta gratuitamente, senza alcun onere per l’Utente stesso.

Per ogni sessione, o parte di essa effettuata con minuti di un determinato pacchetto, la tariffa pagata dallo Studente al Tutor sarà direttamente proporzionale alla durata della sessione. La transazione del credito, in minuti, da account Studente ad account Tutor avverrà automaticamente al termine della sessione.

I pacchetti di minuti hanno una scadenza temporale, adeguatamente comunicata sulla piattaforma. Successivamente alla scadenza del pacchetto di minuti, rimborsiamo lo Studente, tramite la carta di credito con cui ha effettuato il pagamento, per un importo direttamente proporzionale ai minuti rimanenti nel pacchetto, trattenendo una commissione del 30% (IVA inclusa) per l’utilizzo della piattaforma, ed emettendo contestualmente la relativa fattura.

Al termine di ogni mese conteggiamo l’importo totale da versare al Tutor, per le sessioni di tutoring effettuate nel mese precedente. Tratteniamo su questo importo totale mensile, nei confronti del Tutor e per l’utilizzo del servizio, delle commissioni variabili in base ai pacchetti utilizzati dagli studenti per le suddette sessioni, in modo da garantire il versamento dell’importo dovuto (15€ l’ora) via bonifico bancario entro il mese successivo. Contestualmente, alla fine di ogni mese, emettiamo fattura per le nostre commissioni a favore del Tutor. In fattura vengono specificati i minuti effettuati, gli importi pagati dagli studenti per le sessioni, nonché le rispettive commissioni percentuali.

Di tanto in tanto la Società si riserva di emettere crediti gratuiti di minuti di lezione ai propri studenti iscritti, sotto forma di promozione, coupon, o di bonus una tantum. Per il compenso dovuto al Tutor relativo a minuti di lezione effettuati con studenti in possesso di suddetti crediti gratuiti, la Società si impegna a pagare il Tutor 15€ l’ora, dopo aver ricevuto adeguato documento fiscale dal Tutor.

9.7 Annullamento di una lezione
Ogni tanto il Tutor può avere un'emergenza o un impegno improvviso e inderogabile, che lo porta a decidere di annullare la lezione in programma. In questo caso lo Studente riceverà immediatamente una notifica via e-mail, e il pagamento non avrà luogo.

Se uno Studente non ha potuto partecipare ad una sessione di tutoring a causa di problemi tecnici relativi alla piattaforma o al Tutor, o se il problema è dovuto a cause di forza maggiore o circostanze impreviste, deve contattarci all'indirizzo tutoring@bsmart.it.

Ogni Studente è tenuto a verificare di possedere i requisiti tecnici necessari per un funzionamento buono ed efficace della sessione di tutoring.

Una volta che lo Studente ha prenotato una lezione, sia il Tutor sia lo Studente sono tenuti a rendersi disponibili all'orario previsto. Nel caso di indisponibilità, l'Utente può annullare la sessione.

Se il Tutor non ci avvisa della sua assenza, saranno presi dei provvedimenti disciplinari; inoltre verrà offerta allo Studente una sessione gratuita (eventualmente con un altro dei Tutor di bSmart Tutors), e/o verrà annullato il pagamento e/o sarà rimborsato.

9.8 Regolamento
La durata della sessione è determinata dal cronometro interno all’aula, cronometro che si attiva quando entrambi gli utenti sono connessi all’aula virtuale. La sessione è considerata completata quando è conclusa sia per il Tutor sia per lo Studente; a quest’ultimo verrà chiesto di lasciare un feedback.

Per diventare un Tutor, l’Utente può creare gratuitamente un profilo Tutor, tuttavia quest’ultimo sarà visibile agli Studenti solamente dopo una selezione da parte dello staff di bSmart Tutors.

Un Utente, per essere idoneo a diventare Tutor deve:

- Essere maggiorenne;
- Garantire un minimo di disponibilità settimanale sulla piattaforma;
- Dimostrare un interesse per la mission della piattaforma;
- Accettare questi Termini e Condizioni, e rispettarli in ogni momento;

Ogni Tutor è attentamente selezionato dal nostro staff. Ci riserviamo il diritto di scegliere, o di scartare, qualsiasi Utente che ha fatto la richiesta. Qualsiasi violazione di qualsiasi delle precedenti clausole causerà una immediata cancellazione del profilo del Tutor.

Se Tutor e Studente avviano una sessione di tutoring con una velocità di connessione molto bassa, e di conseguenza si vedono costretti ad annullare la lezione, il Tutor deve immediatamente notificarci l'avvenuto a tutoring@bsmart.it.

Se lo Studente non è soddisfatto di una sessione di tutoring può avvisare bSmart Tutors all'indirizzo tutoring@bsmart.it, e se lo fa entro 24 ore dal termine della sessione, bSmart Tutors investigherà sull'avvenuto ed eventualmente prenderà in considerazione la possibilità di eseguire un rimborso a favore dello Studente. La nostra decisione a riguardo sarà definitiva e vincolante. Qualsiasi comportamento illecito da parte di Studente e/o Tutor sarà segnalato all'istituzione opportuna.

La Società monitora costantemente la piattaforma bSmart Tutors, ogni attività anomala osservata sulla piattaforma sarà presa in seria considerazione e immediatamente corretta e/o eliminata. La Società non è responsabile di eventuali danni dovuti a documenti o file condivisi attraverso la piattaforma. L'Utente è responsabile della verifica dell'adeguatezza, della legalità e della sicurezza dei file da lui/lei condivisi.

Il feedback non è obbligatorio, ma è nominativo, personale e ben accolto da bSmart Tutors. Il feedback non potrà avere contenuti offensivi, sessuali, volgari, inappropriati, o illegali. Gli utenti che lasciano feedback inappropriati verranno subito avvisati, il commento sarà cancellato, e saranno presi provvedimenti contro di loro.

9.9 Disponibilità e modifiche alla piattaforma
La società si riserva il diritto di sospendere o modificare il servizio e/o di risolvere unilateralmente il rapporto nei confronti di qualsiasi Utente, senza necessità di rispettare un termine di preavviso, in qualsivoglia momento e per qualsivoglia ragione ritenuta valida dalla Società. L’Utente espressamente accetta che durante il periodo di sospensione del Servizio e/o a seguito della risoluzione unilaterale del rapporto, egli non avrà diritto ad utilizzare la piattaforma.


10 Modifiche e risoluzione del contratto

Le Condizioni sono soggette ad aggiornamenti periodici, l’Utente è invitato a controllarle regolarmente. L'utilizzo del Sito è regolato dalle Condizioni aggiornate: qualora non intenda accettarle, l'Utente è invitato a non utilizzare i Servizi.

Il presente Contratto potrà essere risolto senza preavviso in caso di violazione dei termini e delle condizioni di cui sopra. In tal caso bSmart Labs srl non potrà essere ritenuto responsabile di alcun indennizzo per l'Utente. Allo stesso tempo, l'Utente è responsabile per perdite, danni e altri indennizzi alla nostra Società, derivanti in conseguenza della violazione.


11 Legge applicabile e foro competente

Le presenti condizioni di utilizzo sono regolate in via esclusiva dalla legge italiana. Per ogni controversia relativa ad efficacia, interpretazione, validità, esecuzione delle presenti condizioni di utilizzo e/o comunque ad esse correlata e/o connessa sarà competente in via esclusiva il Foro di Milano.


12 Contatti

Per informazioni su questi Termini e Condizioni l’Utente può rivolgersi a bSmart Labs srl, presso la sede operativa di via Torino 3 a Varedo (MB) o via mail all’indirizzo bsmart@legalmail.it, da non utilizzare a scopo di assistenza. Per le richieste di supporto sui prodotti di bSmart Labs, si prega di utilizzare il sito dedicato (https://support.bsmart.it/).
